爱鸟之心，人多有之。然鸟之哀，正在为人爱——爱而无责任，是空泛之爱;爱而不敬重，是轻慢之爱;爱鸟之心被商人利用，适成害鸟之因，则是盲爱矣。  
鸟本天然生命，今因人之爱，而遭大不幸，是鸟之哀。鸟将尽亡，人何以独存?故鸟之哀，乃人之哀也。
爱之实，在有责任心。无责任心而泛言爱，有爱言而无爱行，遂有爱鸟而致鸟死之尴尬结果，是所谓空泛之爱也。既爱鸟，当尽心尽力;若能尽心尽力，自会渐知鸟之习性，由最初感性本然之爱，进达理性自觉之爱，终成人鸟相亲相爱之境，未尝不是人生妙趣佳话一段。
爱之道，在敬重所爱之对象。以己所爱，强加于鸟，轻则施虐，重则施暴而不自知，是所谓轻慢之爱也。轻慢之害，有甚于空泛。人非鸟，焉知鸟之乐?以人之乐施于鸟，鸟或适以为苦;人若以鸟之哀鸣为欢叫，则人之残忍可知矣。故真爱鸟者，当以还鸟之自由为最终选择也。
然爱鸟之放生，又成害鸟之别径。爱鸟之人心，已成牟利之市场。人间善恶之调诡，莫此为甚。商人以牟利为天职，或可不论。放生者之动机，初看似亦无可非议。当市上之鸟，将成鼎镬中之牺牲，买而放之，善莫大焉。然若商人所卖，正为放生者而备，买者为一己爱心之发扬，而不问鸟之来去如何，是为盲爱矣。此鸟虽因我放飞而活命，彼鸟却因人仍欲买而续遭网罟之灾。如此捕而放之，放而捕之，循环往复之间，众鸟岂能平安愉快无死伤?由此可推知，放生之爱心愈多，遭难之飞鸟愈众。爱鸟而致鸟亡，此岂买而放生者所乐见之结局乎?故放生之善举，亦当慎为之。当放生不成生意，利用善心以发财之市场不复在，众鸟或将更安适。人若有善心，存善念，时时处处皆可行善，不必执着于放生一途也。